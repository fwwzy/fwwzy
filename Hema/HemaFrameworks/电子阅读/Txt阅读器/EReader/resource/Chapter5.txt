可言皇后本纪（上）

    柳将军既威震海内，放逐齐末帝而自立为齐鲁大帝，国号大齐，改元国泰。是时中国境内有小国者十二、大国者六。大帝之疆域，东至琅琊，西抵太行，南北纵横千里。横秦淮而虎视江南，陈渤海而目极辽东。威名既立，欲扫荡中原，横行华夏。
    国泰元年，暮秋时节，枯木连山。帝命紫将军将十万甲士南下秦淮，以窥吴越。吴越之君，乃吴王朱二伥。连年歌舞升平，无意纷争，守险隘而自保，未有觊觎九鼎之心。在位三十八年间，有子女百二十三人。其王后卞氏，生有一女，甚是淑丽，所谓天生丽质，差拟惊鸿。名曰可言，年方二八，待字闺中。帝闻而动心，故成此役以收纳之。
    吴王惊恐，不知是降是战，欲效赤壁之孙权而苦无良将，只得外调苏州顾将军顾刀前来以议成败。顾刀素闻可言之美，因大帝之征伐而上奏，中有将王联姻以固人心之语。吴王徘徊于中庭，设宴招百余子女，欲选一丑者与之。顾刀闻而甚是忿恨，连夜潜逃苏州，即刻率麾下忠义三万出境，奔赴紫将军营寨而降。紫将军因纳降之功而渐傲，待降兵下等。之时天寒地冻，紫将军麾下齐鲁军皆厚衣棉被，唯吴越降兵无有辎重，冻疮者众，苦不堪言。顾刀寻悔焉，欲自裁以谢罪。其帐下有一糖姬，劝其不若斩杀紫将军而更北上，逐鹿中原或正此际。顾刀思无他计，遂密谋之。
    某夜，紫将军各军巡营，顾刀顺邀帐中宴饮，于欢畅处，帐外刀斧手百人但闻掷杯声，齐拥而上。屠戮出肠，脑浆迸裂，一派惨状。且四处大呼紫将军已死，欲反降齐鲁军。各军惊恐，纷纷逃窜北归。帝闻而大怒，亲帅帝都大军与渐收散卒共二十八万人南压之，各城传檄，号百万。
    檄文曰：朕自起兵以来，大小百余战，未尝败绩。今人人思一统，欲求家国安宁，遂顺天道而为，南下讨逆。顾贼猖獗，残杀暴虐，屠戮我大将，残杀我子民，一路北窜，运数且尽。但有枭其首而献者，封万户侯。各晓朕意，无使身败名裂，悔之晚矣。朕即日南下，归者自来，不然一旦决战，身首异处，可不笑哉。
    自顾刀叛逃，吴王惶恐，每日但泪下，唏嘘狼藉。又闻紫将军已死，顾刀自为北上略地，不为所制。左右曲折难尽，更不知方寸何在。可言忧思重重，国破家亡或可待，憔悴渐积。帝檄文既下，可言知其不灭吴越不罢休，也知其为己来，遂欲自纳以救黎民。
    次日，可言具道吴王所以，吴王思虑势不可挡，即派使者前往帝所在，为报联姻结亲之说。王后虽不忍可言远嫁，然无可奈何。帝欣而止步，扎营淮河北畔，分兵十万使焱将军围剿顾刀，自将余部更待可言。
    初，顾刀既戮紫将军，遂率残部奔赴盱眙，坚壁清野，守城以自保。焱将军围之数十重，奈阴风四起，暴雨骤至，士卒惶惶。焱将军欲急攻之，三日不得下，死伤有许。生得一计，命人潜入城中四散流言，只道吴越已降，黎民安乐依旧，齐大帝长者，若降必得厚待。无出二日，城门大开，顾刀跨马于城门，派使者之焱将军营寨，为道齐大帝不念旧怨方可降。焱将军即善待之，意甚拳拳，约为次日，许而遣之。
    是夜，糖姬因顾刀欲降而劝阻无力，由是生恨，潜出城求见焱将军，为告顾刀如何谋反云。焱将军本疑顾刀之遇紫将军无赖，恐为之制，又念降之不若坑之，遂与糖姬盟约，待开门之间，里外相夹，必能破之。令其重返城中，调遣亲信以应之。又连夜点将传令，整顿人马，五更造饭，以待纳降。
    旦日，顾刀整装列阵，开门派使者迎焱将军于城内，焱将军于城外数里，逡巡不敢骤入，先遣先锋三千入城交接。先锋甫入，城门大闭，城楼弓矢乱注，城内外皆萎靡辟易，移时先锋皆为虏。顾刀立于城门外，狂呼何人叛乱，糖姬于城楼大斥之，骂其不从己计而欲降，遂备言与焱将军坑杀之谋以感之。顾刀幡然顿悟，自谢于城下。糖姬知其可成，乃趋城下安抚三军，刑白马以誓不降。顾刀更责己甚，转而谋诸糖姬。糖姬与顾刀遂定计于城门下，因焱将军不知内情而诈之。
糖姬妆点稍许，只携数名卫士狼狈逃出，匹马入焱将军营寨，具言顾刀已破其谋策，诛其先锋。焱将军大怒，欲亲率大军攻城，糖姬遂趁其暴走无备，生擒之，于是劫之入城。齐军惊恐，作鸟兽散。焱将军不胜谋诈而大崩溃，泪如雨下，恸哭失声。顾刀但鸣金收兵，点兵于城中西校场，烹而醢之以祭亡灵。
顾刀一旦为糖姬所制，郁郁不得意。欲降而不能，只得随之四处飘荡。帝初闻焱将军之死也，悲恐不已，忿恨顾刀之奸诈，有如韩信之赚龙且。遂于淮河畔大引兵开赴盱眙，欲屠城以告慰二位将军。是时，可言已于帝处献降书，帝纳而优渥之。可言之见帝雄浑伟岸，谋略非常，心渐归焉。之动干戈之刻，可言亦怨顾刀之叛逃吴越，便献策一则于帝，帝不觉促膝于前，因大笑，倍加恩宠之。
帝因可言遣使者之吴王宫中，调五千轻骑昼夜兼行，掩伏于盱眙城南。帝亲帅大军重围之，只留城南薄弱处未加重兵。顾刀果率糖姬连夜从中突围，帝因而追之于轻骑掩伏处，前后夹击，大破之。糖姬率数亲信狼狈窜逃苏州，而顾刀因狐疑，不肯重返吴越，更为帝所虏。帝于帐中盛怒，即令凌迟。顾刀唯言无罪，各为其谋尔。帝更威斥之，杀之亦是谋也，况其沮其大军戮其大将乎。顾刀遂凌迟而死，碎骨抛于野山，不胜凄凉。
可言之愿也，劝帝北归，恐国内虚耗，异谋更起。帝然之，且粮草无多，便于次日引兵而还，更作一书与吴王，以表秦晋，再者命其加兵苏州，灭糖姬以报之。帝之归来，威仪凛凛，百姓侧道数十里相迎。先封可言为贵妃，数日便立其为皇后，所谓母仪天下，万邦表率。可言谦恭让之，终不得允。吴王遥贺于千里外，作书勉之，且曰努力加餐饭，不愿再相见。可言暗知其意，含泪答之以诺。自此帝与后恩爱异常，情深万分矣。
且曰连年战乱，一统艰难，帝欲再度南下，绕道吴越以伐楚。可言劝其不若西向中原逐鹿，以叩崤函。帝遂率三十万大军亲征，留可言于宫中总理政务。嘱其务必不辞辛劳，自坚其守，为诺百余日便可归来。
自帝中原征伐，可言无日不忧，然无奈何，且身有孕，不宜随行。帝之讨逆也，艰苦无比，翻过太行，一路西行，传檄千里，过城辄下，皆在齐大帝本纪。八十日，帝引兵虏晋王而归，意气最盛，可言亦灿然开怀。再数月，太子降世，名可，字小白。于是国泰三年改元为齐泰，是为齐泰元年。
初，糖姬逃遁苏州，及帝加戮顾刀又传谕吴王讨之，旦暮忧虑，更欲间走闽粤以求再起。那知已是风声鹤唳，四面楚歌，其亲信趁乱斩其首以报吴王，吴王乃烹辱其尸以快其意。
齐泰二年春，秦王羊驷东向，楚王该隐北伐，燕王如水南下，意皆在问鼎。是时，齐最盛，中原即前晋王所在之地皆为齐所有，帝遂不顾红粉乡而亲征之。可言忧思重重，以为去也易归也难，以死力劝而不得，倍加郁郁焉。
秋，秦师战楚师于丹田，大破之，楚师退守丹阳。燕师袭秦师于代，秦师败走渭水。唯帝之齐师坚壁于邯郸自守，静待良机。冬，齐师纵兵西向以叩崤函之险，十万秦师闻而退守，整阵决战。是日，三十万齐师分兵三路，各将十万。帝亲中路佯攻，他则左右间道绕其后，欲夹击之。天薄气森，山荒草枯，动静不得查察。旬月，左右部队狼狈归来，俱道无路可绕，只得正攻。无奈何，帝率大军强攻之。十日而不得下，损伤无数，帝但忧虑，思东归。秦师探得其谋，掩夜袭帝营寨。一旦秦师开关追之，帝喜其计成，大军鼓噪反迎之。连战数十日，帝强入关，虏秦王于秦都咸阳。遂安抚黎民，传檄千里，无城不下。
三年夏，帝凯旋而归。路偶遇风寒，加之连年征战，劳累辛苦，遂一病不起。可言于床头但哭，衣衫俱湿。帝强笑而慰之，欲起却不能。帝知命不久，便草拟遗诏，只有太子即位寥寥数语。
九月，飞雪骤至，帝崩，年仅廿五。帝瘦若骷髅，双眼瞪如满月，似有不甘之怨。可言连日抱太子哀嚎于帝侧，不肯离去半分。三日，帝葬于湘陵。再三日，太子即位，大赦，改元可泰，是为少帝。可言皇后是为太后，念朝中无良将，四边多劲敌，可泰帝幼小，始垂帘听政，并外调帝之旧部琅琊侯顾少歆、临淄侯慕言入朝为屏障。吴王携王后亲赴齐大都吊之，可言哀伤不已，但叙至亲之情，决口不言齐国政务。吴王劝勉之，忧其力不足，再三嘱其一旦外敌入侵必报之云云。可言唯唯诺诺，终寡语。旬日，吴王归国。可言送之城外长亭，吴王执其手，为言他年无事便可再来。王后亦泫然，私语其但安好便是晴天，遂互道珍重而别。
元年三月，秦王逃窜归国，秦人反叛。可言派大将琅琊侯将三万轻骑与五万甲士往镇压之，楚王与燕王亦各派军欲赚许。琅琊侯嫉临淄侯之掌权朝纲，阴害其能，于边疆重镇多数党羽以作藩蔽。琅琊侯之往也，毁书日进，可言但燔烧之，派人传谕嘉赏之。琅琊侯知可言甚护之，动然有意，遂誓以不平秦地不归。临淄侯日荐其亲信于可言，欲要重位以控朝纲。可言暗知利害，日益收权自控。时已故紫将军之子紫寒以功为中郎将，忠诚可嘉。可言怜其父，知其能，旬月三迁，官至破虏将军。
五月，琅琊侯拔关，挺进咸阳。屠杀叛乱者三千众，安抚各城，晓以大义。秦王逃至边界，琅琊侯派人捕杀之，沉尸江浔。可言得捷报，喜而大封众将，谕之以安抚民众，但劝农桑勿屠城。临淄侯恨恨，数诋毁之，言道一旦谋叛不可制。可言知二者相讦，势不可逆，遂急招琅琊侯入朝。琅琊侯闻言，拒不出秦关，但奏以未宁秦地搪塞。可言眉蹙，阴派破虏将军为使者前往，嘱其如何所以云云。
六月，破虏将军与随行者百余人至秦中。琅琊侯款待之，破虏将军乘间问之曰：“君侯知临淄侯之玩弄权术于朝野乎？今太后忧虑已久，欲倚将军扶危锄奸，清君之侧，君侯可有意否？”琅琊侯愤愤然，掷杯于地，动容曰：“将军休矣！吾不佞至此高位，然则家国重任未敢推辞。吾但恐一旦归朝，为之所害尔。今不得良策以诛之，诚为大愧于太后。”破虏将军笑道：“军在君所，何不起兵以诛奸贼为名迫之耶？”琅琊侯闻罢，思索片刻，大笑摆手言道：“不若奉旨悄然径归，将士亦随可也。迫帝都之日，再以此名号诛之。若依此计，将军可忖度胜算几分？”破虏将军连赞啧啧，更笑道：“可矣。秦中但留些许人马，他者速度归朝。此间利害，唯君侯与某知之矣。”
月末，琅琊侯率军抵帝都边境，破虏将军为言先归，且嘱其暂驻此处，待其归来便可依可言太后懿旨行事。数日，可言阴见破虏将军，嘉赏殷切。于是急招临淄侯入朝，外调其为临淄太守，即日赴任，不得逗留帝都。更遣破虏将军传谕琅琊侯入朝，将大封赏功臣云。琅琊侯闻言大喜，只身入帝都，可言迎之于将军门。可言亲赠杯酒贺之曰：“君侯一去，甚是思念。风沙万里，不辞辛劳，为国如此。予坐镇宫中，诚不愿左右相斗，以至残灭。君侯可试思之，无使天下人笑话。”琅琊侯惶恐拜服，唯唯不止。于是可言传谕，外调琅琊侯为琅琊太守。是以休整士卒，虎符自握，大权其中矣。破虏将军居功至伟，可言赐其珍宝奇玩不可计数。自临淄侯与琅琊侯相继外调也，二者常恨恨，怨望至极，谋叛之心渐生。但苦无实权，无力抗衡，遂次第病死于宅。时有童谣歌之曰：“临淄侯，惊无措；琅琊侯，功皆过：二虎相斗，于伊奈何。”
二年春，楚王因窥鼎中原，先伐吴越。吴王出兵南下，死守沽宁。楚师连战旬月不得下，遂遁去。吴师乃归还，楚师阴随之北向，辗转至江渌，因大决战于此地。是时，天阴欲雨，狂风骤起，东西不辨。楚师于是次第派数支先锋惊扰之，呼声震天，草木皆兵。吴师惶惶，拔营而奔走。楚师急尾随之，因乘势大破之，遂连克数城，大围吴越王都十重。吴王知身不免，国将不再，遂挥泪缢死王后，自杀殉国，其子女皆流离无处，或死或亡。楚师连夜拔之，屠城三日，哀嚎到处，护城染色。
可言闻报，惊愕倒地，随即晕死。次日醒来，急招破虏将军紫寒，命其帅大军南下破贼，言道：“今楚师惨无人道，残杀我父母兄妹，屠戮我家乡儿女，实乃人神共愤。予虽不才，然则国仇家恨不得不报。今命尔悉率齐师火速南下，复我江山，慰我冤魂，拯我苍生，无使再遭荼毒。如天有应，该隐宵小命也绝夫。”破虏将军愤愤曰：“某此去，誓不灭楚国不归来。太后之恩情，某万死难报。某去也，太后保重。”于是可言聚文武百官于校场，刑白马而誓，忿然历数楚王三十九则无状。百官群情激昂，呼声震天，似有天兵相助者，风云变色。
破虏将军南下也，率三十万大军先略吴越边境，传檄到处，所过皆反叛归顺。而后急遣先锋五千骑东向，五千骑西向，以作掎角之势。亲帅主力进军吴都石头，期与楚师会战于浔口。其先锋东西而去，旬月之间绕道后方，潜伏于浔口东南与西南丛林深处，楚师未能知。
初，吴王有长子曰二春，性温和向善，翩翩有礼，乃国内标格。自父王自杀殉国，知势单薄，恐见戮，便孤身流离至乡野村夫之所，隐匿而不出。后闻破虏将军南下，遂阴间道昼伏夜出，求见破虏将军于合肥。破虏将军怜之，具道太后旨意。二春意欲复国，遂从俱往吴都进发。破虏将军细虑良久，乃以全权立二春为吴文王，更遣亲信奔赴齐大都具表所以。一时之间，来归顺者不可计数。
于是齐师抵浔口，与楚师会战于浔口城北。是时，楚师十万屯于城中，另五万于城东以为援，而齐师已有各五千掩伏于城南。会战之惨烈，旷古鲜有。士卒哀嚎、沸水翻滚、烈火焦灼、干戈挥舞，声并一处，煞有威灵。昏天暗地，昼夜不辨。齐师南北夹击，凡二日，楚师殆尽，残部遁入城中死守。移时，齐师攻克浔口，残部惊窜，尽为所虏。
秋，攻破石头，复吴都。旬月间，吴越全复。可言知其兄之复国也，大喜，欲亲之所在探视。然国内无良将，士兵多南下，恐北边燕师相袭，乃罢。再旬月，楚国内讧，楚王弟该死弑君篡位，是为楚末王。之时，楚渐衰，无力北伐，故不得与中国抗衡。
异家书曰：自公主为皇后，再为太后，可谓天与。然时局动乱，各方割据，其为帝之良佐，终不得志。及帝崩，大臣贰心，其为齐之倚靠，终有所恨。少帝之襁褓，父母之红绫，未尝不叹息。二春之复国也，紫寒之相待也，天地于其也不为薄哉。中年至暮年，下篇之所怅怅，不过一梦乎。
