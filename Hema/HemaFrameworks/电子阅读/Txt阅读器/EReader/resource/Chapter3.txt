———————————-可可依依步韵姜夔作
暗香
霜天一色，正凭栏远眺，邻家吹笛。记忆西湖，梅雨归来始堪摘。姜老天随杜牧，尝酬赠、一蓑椽笔。魂兮远、寥落千年，随处地为席。
家国，正岑寂。愿只手乘风，万古云积。梦中暗泣，长负身前了追忆。欲共倾城可可，尽红尘、闹红凝碧。早相知、携手去，一生值得。

疏影
风流宋玉。待高唐梦却，始知归宿。萧瑟悲哉，摇落而衰，万古都付丝竹。后来司马洋洋赋，飘飘然、纵横南北。那堪回、明月当年，唱断千秋孤独。
花落寻常故事，怎行程未卜，铺洒新绿。楚雨凄风，夜半呼号，杜老哀其茅屋。而今旧柳垂官路，啼莺起、遍吹仙曲。又将来，可可依依，酬寄入伊笺幅。

小重山
把酒亭前重酌时。月华收练晚，荡涟漪。鹂莺惊起唤伊知：北国冷、游子几时归。
我报昔年非。而今朱可可，柳依依。暗香疏影万千啼。相逢日、攀折寄云枝。

点绛唇
可可依依，重题小像江南去。临风凄苦，渴饮黄梅雨。
天目湖边，背倚斜阳住。如伊许，千秋万古，为谱霓裳舞。

鹧鸪天
愁却还愁杳难期，醒来复醉只相思。簪花可可江南怨，垂柳依依风雨啼。
状浮絮，气游丝，多年病魇已成悲。何时与共天涯会，白首红尘心两知。





扬州慢
可可依依，依依可可，江南江北归程。解平生喜好，相对正垂青。忆往昔、人前话语，婆娑老态，状似羸兵。便痴然、万千题寄，都梦倾城。
前身杜牧，过扬州、依旧鸿惊。步白石梅花，暗香疏影，无谓多情。漫道毗陵风雨，常牵挽、天目溪声。若浮萍吹去，肯从小子今生？

一萼红
觅繁阴。意枯风燥夏，何以忆遗簪。公主魂归，青梅山葬，为赋万古浮沈。漫尘暴、糖姬谋略，兵戈起、飞鸟化仙禽。猎猎西风，潇潇暮雨，可可亲临。
南北苍茫万里，却相思两地，至死同心。杨柳依依，云烟袅袅，攀折题寄千寻。记江南、黄梅酸熟，过横塘、明月照徽金。且待来年依旧，一往情深。

踏莎行
烟雨柔和，琴音清软，伴人一霎阑干见。衷情欲诉酒樽空，扶花倚树迷情染。
可可甜心，依依金线，春初约略无从远。毗陵风月自倾城，遥遥一派为伊管。

凄凉犯
我今迥陌。风沙起、泉城破败萧索。潇湘竹泪，西湖眷侣，梦归天角。厌厌万恶，却落魄谁非浅薄。莫当年、花好月圆，独剩个冥漠。
翘首向江浙，为赋相思，愿伊长乐。情缘若在，拚千秋、肯将摇落。一片深情，等他日依依诉著。却还怕、可可难寻，怎得约。

夜行船
年少时光容易度。恍然间、鬓霜无数。可可容颜，依依痴念，终究是、还寻处。
长相思罢天将暮。欲回首、与伊话语。步尽姜夔，翻来新句，但保佑、生生付。

念奴娇
只身江浙，却寻常、闻道五湖仙侣。戏水芙蓉红带绿，摇乱青衣无数。杯酒相酬，片云行远，漫洒黄昏雨。三千年后，又谁吟我诗句。
可可何日归来，春风笑靥，争带毗陵去。西子生平凭借取，那管愁烟寒浦。诗酒花茶，琴棋书画，聊此人间住。依依回首，天涯何处归路。

探春慢
天纵年华，梦回江浙，楼观沧海林野。可可情怀，依依念想，曾共姜夔并马。风雨总关心，却终究极难陶写。是处眸子酸黄，依稀肠断童话。
每恨情缘飘忽，杯酒贺新郎，痴待年把。草木衰颓，梅兰凋落，此后倩谁游冶。可惜相逢日，路漫漫孤舟南下。寻到西湖，西泠哭彻寒夜。

浣溪沙
垓下归来歌大风，二千年后倚长空，知谁记取有无中。
可可追寻回故里，依依陪伴共穷通，红尘何必太匆匆。




琵琶仙
题寄江南，欲寻觅、唤渡当年桃叶。杨柳凌乱纷飞，浮沉惯孤绝。闻道是、千秋梦断，便依旧、卧听鹈鴂。合种相思，泉城作甚，无语休说。
捧书卷、衰眼烟熏，步姜老、厌厌过佳节。为赋织成金缕，满庭堆榆荚。风月好、毗陵可可，寂寞来、到处寒雪。想必和我依依，奈何生别。

长亭怨慢
每风起、飘蓬柳絮，任意东西，别枝潜户。荡漾粼光，匿身湖畔几多许。可怜题寄，终倚靠、碑前树。树若有轮回，那得是、千秋如此。
衰暮。看江山无趣，俯仰尽随天数。蓬莱远去，念可可、托谁分付。怕将来、从未毗陵，便叹息、尘缘他主。纵万种依依，难再织成金缕。

庆宫春
诗若埋愁，酒如封恨，为何究极迂阔。闻道相思，寻常难拟，觅伊还过天末。梦随伊去，月下笛、厌厌孤发。尊前回首，可可依依，帽檐低压。
背山带雨无穷，世事蹉跎，问伊谁答。天涯孤舟，茕然落落，此愿生来都遏。夜深睹像，却思甚、生尘罗袜。都教寂寞，两地无言，梦回片霎。

满江红
惨咽愁容，半遮面、眉蹙急澜。羞耻座前闲话语，危坐如山。窗外狂风摧浪蕊，屋中笑脸照衣冠。帽低檐、跋涉过秦淮，寻玉环。
天目畔，初次看。背齐鲁，到江南。与倾城可可，厮守乡关。却梦醒来身甚处，天涯海角莫相瞒。总无凭、倦怠了红尘，庄蝶间。

淡黄柳
霜天晓角，为赋江南陌。走在毗陵风恻恻。自古杨青柳绿，堤岸飘摇曳新识。
只孤寂，凄清不能食。梦可可、入伊宅。对双眸黯黯无颜色。莫是依依，此生难再，寻向西湖落碧。

霓裳中序第一
长空耀北极，顾向东南行不得。儿女情怀无力，正天黑路遥，八荒萧索。指尖缝隙，睡眼偷随帝京客。寻仙子，窜逃数载，岁岁老颜色。
岑寂，孤身破壁，仿佛那年金缕织。沉吟谱曲踪迹，可可通衢，依依畦陌。夜深徒太息，此愿堕来千丈碧。今惟有，倾颓风雨，抱梦酒樽侧。

玲珑四犯
困顿济南，相思江浙，分明还是难许。旧知皆羽化，独怆然千古。天随马塍未赋，只凄迷、暮云南浦。贺鬼营生，纳兰身世，生死作何苦。
依依傍桥归路，却枯蓬破败，摇落窗户。倩谁花可可，抱拥毗陵去。倾城别后教题寄，也依旧、红尘羁旅。休借与，翻成恨、呼风啸侣。

诉衷情令
夕阳沉醉半边红，归梦赴江东。三生如若有幸，莫得再飘篷。
寻大道，引飞弓，恁忡忡。忘怀可可，翘首依依，背对西风。

卜算子
窗外嘈杂声，聒碎将来路。欲赴毗陵共盟约，日夜相思与。
依依驾鹤来，可可曾寻处。纵使青云叠千重，万死终还赋。

浣溪沙
日夜相思怎得忺，魂归江浙画楼船，梦寻可可一年年。
杨柳萧条风自舞，诗书残破客难眠，黄金屋里玉人牵。

鬲溪梅令
看花寄与可心人，碧粼粼。自在春风秋雨荡层阴，路遥无处寻。
手书初见作何云，又谁陈。可可当初惆怅泪盈盈，负秋还负春。

侧犯
世间无趣，只身却向谁家住。听雨，莫拍打纱窗赋闲句。江南落落来，雾霭沉沉处。低语，从那日相逢悄回顾。
长欢是梦，乐得琼楼舞。知尔汝、对床语，聊此会尊俎。再次归来，与君细数。为贺新郎，暗香还谱。

———————————以上可可依依步韵姜夔作
