【贺新郎】
    约略三年客。梦魂来、芳心未解，但寻踪迹。此处归程期何日，恨恨容枯发白。莫相问、可曾餐食？不见花儿开彼岸，忽回眸、秒杀倾城色。题寄罢，西风急。
芭蕉叶落浑无力。古今愁、同甘一笑，几人叹息？满腹文章沉默久，醉倚江南七夕。算怀抱、孤鸿精魄。若把东君都弃置，到而今、反复提搁笔。谁念我，细曰迪。

    一梦风吹雨。赌平生、倾城仙子，或期相遇。到此石龙非计画，直解情缘些许。月过也、知君好处。桑梓亲朋更挠阻，索孔方、无乃添愁绪！父母病，速归去！
    秋来骚客多酸腐。且熬成、稀粥难咽，便回乡土。此刻火锅新郎我，为问何时话语？空廿载、非常歌舞。蜡烛有心还惜别，大丈夫、岂可庸庸与！且仗剑，莫他顾。

    竖子无谋耳。正欣欣、蚊蝇手术，不须三次。何料青囊遭虫蠹，主任庸庸积水。更笑我、行情如此。大小先排床号住，待些年、榨尽贫如洗。都未去，病还是。
    中华医院真渣滓。怨丛生、冤魂到处，枉杀青翠。不见一朝身万贯，顷刻棺材独泣。且覆被、阴阳几许。来日屠光天下恨，只手间、一雪黎民耻！正梦寐，费生死。

    千万飘零雨。到而今、晴空一雁，背吾南去。为赋长亭多情此，何似天涯孤旅。但笑笑、江南尔汝。对影呼将杯中物，亦对床、眸子瑶琴许。酣醉也，梦重遇。
    九霄仙子翩翩舞。更凌波、青襟罗袜，兴来情绪。抱病穷途新丰客，指日平云玉宇。唯尺素、阴阳清楚。剩个清歌从头和，在京华、未悔知音趣。莫赋得，断肠句。

    梦在儿时毕。想当初、梨花群玉，顶遮云日。一别十年重相见，碎石层层堆积。但恨恨、泥沙色白。此腹中空难再饱，更尘烟、到老都容易。木兀兀，了无迹。
    村家官府依山食。忆长河、鱼虾藻荇，臭尸南北。过镇路边还塌陷，杨柳阴魂泪滴。平地后、如何收拾？买卖楼房家家富，道甚么、经济长加剧。老魅哭，悄无力。

    木叶凋零矣。笑秋风、翻成云雨，普天狂洗。凝绪窗前眉骨锁，回首千秋苏子。曳杖去、休来吾比。不信人间青山老，到头来、短个英雄气。天下事，沙尘起。
    残晖斜照东江水。钓鱼翁、闲情意趣，古今余几。遥忆一蓑真潇洒，身后满园桃李。拟墓志、生当如此。读罢雨堂东坡传，赋诗词、百里琴音寄。梦见也，莫惭愧。

    香出红墙顶。舞飘飘、苏辛味道，醉怀风影。正处红尘雕虫际，和个斜阳易冷。还莫得、痴儿天性。又是寒霜埋骨地，要相怜、我命堪谁定。天不语，转多病。
    中原塞北佳人咏。剩江南、鸿鹄一赋，都来乘兴。游戏年年浑忘却，每把秋华入镜。算抵死、难承天命。不信泉台音讯隔，纸灰扬、故将琼楼请。随去罢，莫能省。

    炫彩廊桥畔。只流萤、舞花弄蝶，纷飞凌乱。道是家山忽夜雨，惹尽寒光黯淡。又惊起、长空萧散。枉把相思题寄去，算经年，飒飒风霜倦。休恨也，数莺燕。
    男儿有志凌霄汉。遍天涯、红颜易老，情缘难断。要尔加餐多保重，销却三生顾念。恐依旧、魂来羁绊。不见纳兰金缕赋，若泉台、苦乐谁相伴？清泪下，怕鸿雁。

    寂寞惊鸥鹭。每闲吟、西风飒飒，吹寒齐鲁。窥鼎中原无长计，相逐东门狡兔。正竖子、新亭知否？比目双鱼连理去，莫教还、草草狼居顾。休赋恨，尽黄土。
    倾城一笑翩翩舞。便归来、清辉遍洒，死生儿女。为问经年南粤客，赢得红尘几许。莫负了、三春飘絮。掩卷回眸酸泪下，卧床头、窗外潇潇雨。还入梦，听金缕。

    万字平戎策。料都应、东家买树，卜邻黄石。魑魅狰狞天南北，旋又蒙尘敌贼。见惯了、斯须家国。莫把江南哀一赋，正新亭、垂涕山河湿。松柏卧，夜闻笛。
    钱塘小小寻踪迹。恐他生、依然贺鬼，苦吟精魄。千载清谈酸腐尽，赚个王师败绩。只怕得、尊前无力。还借鬼神谀谶语，到头来、身死清君侧。肝胆碎，西风急。

    总是无聊耳。被中云、吃喝年月，梦全都弃。仙子蓬莱千万远，教我长相思寄。把素照、江南佳丽。天不许人抬望眼，亦红尘、不许淹留计。正厌厌，攘衣袂。
    飘蓬四海归期未？算而今、情缘未了，黯眸秋水。小子当年酸楚恨，一并床头无寐。谁共我、寒狐野鬼？天若有情天亦老，况苍天、不与鸿鹄志。屏幕下，独憔悴。

    为客寒霜举。访空间、无端洒泪，清眸如许。还要年年多保重，更待来生话语。不忍赋、纳兰金缕。总怕两人风雨尽，却萧条、双鬓秋华伫。忽哽咽，向谁诉？
    思量日暮平明去。莫重题、家乡味道，帝京歌舞。遥顾江南都一梦，千载精魂柳絮。老墓志，碑前谁与？算得青春终落魄，倚天涯、每把花儿数。些子恨，半抔土。

    金缕还容易。恐依然、新词强赋，知音无几。更倩谁人垂断柳，题寄天涯浪子。况我辈、年年游戏。羁旅山东穷志趣，问家翁、何事身心累？风正冷，别桑梓。
    寒云一箭孤鸿坠。要江南、韶华记取，莫啼清泪。如是红尘些许恨，每每吟哦皓齿。待梦里、依稀生死。若果相随浮萍去，奈雄鹰、振翅长空起。金缕罢，费张纸。

    洒尽英雄血。甚当初，凝眸皓齿，为伊长别。杯酒平生倾颓久，白日无光时节。大江去、江南冰雪。怎奈征鸿还坠下，翅双垂、老却阳关叠。年至此，不堪折。
    将军一卧悲怀彻。欲挥戈、天南地北，剩风残月。休把雕虫谋勋业，几个布衣人杰？但记取、七星诸葛。万里膻腥些许恨，料而今，也为知音没。琴断罢，倩谁接？

    情挚银滩暖。约秋风、三千弱水，拟成鸿雁。怎奈梦魂关山去，遗弃天涯顾念。莫只得、相酬初见。拥被无眠寒窗倚，怕垂杨、翻就丝丝断。消息绝，恨零乱。
    从今宅尽平生懒。算萧郎、蓬莱远逝，也难青眼。万里银河应知我，剩个痴儿幽怨。金缕罢、桃花人面。强赋江南倾城色，肯高歌、一曲声声慢？试为尔，置冰炭。

    缨络同心绾。恐翻将、丁香结就，难酬青眼。三载悠悠归期杳，一阕霜天正晚。问容若、几曾相伴？尔自满清词大者，那由吾、数次杯杯劝。知己觅，古今愿。
    终于沉醉诗音苑。墨兰春、风流题寄，都成餐饭。休道天涯飘摇久，识尽人间冷暖。盼不得、劳劳鸿雁。再赋千秋金缕曲，便依然、直到红尘倦。冰与雪，顾贞观。

    四百年来泪。洒霜天、依稀辨得，故人题寄。休道归期还容易，一任秋风堕地。那由我、非生非死。廿载飘零频入梦，若山川、冰雪周旋累。怀抱恨，酸眸水。
    为君长赋身心愧。等闲间、衰颜瘦骨，不能相比。终似韶华丁零雨，怎奈黄昏滋味。且料理、精诚桑梓。侧帽投壶酬金缕，恐迢迢、依旧输魑魅。兄读罢，暂安慰。

    暮雨潇潇下。拚寒秋、流年怯怯，荒烟村舍。何故离人轻长别，闲看西风瘦马。一曲起、半生都罢。燕燕莺莺相窃语，谓征鸿、那得翩翩野。伤往事，无从写。
    新词谱就知音诧。数劳劳、三春好景，入君书画。更待魂归天南际，莫再之乎者也。暂酬醉、楼台舞榭。琴瑟琵琶弹指恨，魍魉来，未必红尘怕。终脉脉，泪还洒。

    诚意天怜些。若天怜、信知薄命，非君非我。还把新郎从头谱，一曲悲歌相和。吟哦却、是非福祸。最喜海天如此尾，好教酬、绝倒东山座。忽拥被，寒窗锁。
    千年肝胆斯须堕。小小来、幽魂精魄，琼楼酣卧。如肯心思闲抛去，自是慵慵惰惰。那曾料、唾壶击破。阿堵物中霓虹舞，孔方兄、尔汝谁真货？随笑罢、莫偏左。

    题寄兰儿未？却曾闻、丹朱绛紫，是何滋味。天道休教填丘壑，一笔斜阳秋水。正恨恨、浮华相累。烟雨红颜空谷去，好幽幽、剩个湘兮愧。屏幕下，但憔悴。
    人生苦乐遥遥坠。等闲来、花开彼岸，不随风起。王母嫦娥还仙女，可否告余生死？若独立、半魂半鬼。消息时时寻无处，赋新郎，那得新郎耳。时不我，命而已。

    香送江天外。恍然间、海天一苇，举觞遥酹。苏子归来还归去，念念此情归未？忽落叶、半山青翠。要赋新郎知是我，待他年、烟雨红颜泪。音渐索，梦而已。
    月麟如和谁家尾。笑莺莺、盈盈脉脉，羞羞花蕊。翻过栏杆潇湘去，细数二三马齿。怎相奈、万千魑魅。何处诗音逢迎久，管风流，只手全无计。长恨恨，死生耳。

    倦倦江湖客。醉归来、那知峰岳，独尊邹峄。千古风流多情恨，仓廪官肥鼠硕。不由我、平添精魄。且把故交收拾起，信红尘、尚有东山逸。零落此，柳如迪。
    男儿肝胆斯须寂。若乘闲、把玩题寄，从容朝夕。空惹花丛寻秋蝶，一任寒霜著迹。但误了、琴音萧索。是处他乡埋骨地，莫垂怜、拥被徒凄恻。金缕和，要谁墨？

    惟愿今宵月。照人间、千秋万古，不曾离别。杯酒皮囊消停久，起舞广寒冰雪。但看取、海天澄澈。何事丁丁飘桂子，遍银河、织女为呜咽。情与义，倩谁接？
    休休老大琴音绝。且归来，寒霜著迹，葬花时节。容若生生肝胆剖，是处风流耄耋。便顺了、星星明灭。更把狂澜从容挽，待他年、一曲阳关叠。都莫问，且休说。

    嘹唳飞鸿去。待相酬、殷殷入梦，织成金缕。潇洒红尘寻苏子，曳杖西湖仙侣。怎只影、天涯倦旅。错把东君知会意，舞哀哀、木叶飘零许。拍碎了，秋风雨。
    白云山里无寻处。忍回眸、千重破壁，又逢日暮。谁把阳关翻三叠，一任月寒狐兔。莫啼血、杜鹃也妒。双雁遥天萧萧下，顾潇湘、转忆叮咛语。小子也，亦儿女。

    桐叶沉香篆。晓霜天、莺莺燕燕，画廊西畔。最是秋风平明去，带走衰杨一片。争系得、千丝凌乱。若怕倾城颜色老，不消君、指点长生殿。暂罢了，恨难断。
    今来金缕知何愿！想墨兰、千山万水，且加餐饭。廿载倾颓三年梦，莫要花前顾盼。但寄去、江南鸿雁。小子随缘容易逝，杳红尘、寂寞诗书伴。啼甚也，不知倦。

    欲把新娘换。惜无何、鸡鸣欲曙，九州萧散。犹觉潇湘东南胜，报以竹林青眼。扪虱去、半癫还懒。若可蓬莱仙子觅，好由他、苦乐知深浅。徒笑笑，影相恋。
    山翁底事逍遥叹？古今恨、东门未得，复牵黄犬。终是雕虫愁生计，管甚西风乱卷。不见也、尘缘难断。每把墨兰新郎贺，要谁知、小子痴心盼。更一曲，日将晚。

    眸底流光浅。总知么、诗词一赋、白头搔短。如见红颜秦淮水，管跳江淮万遍。待是我、雄姿呼唤。正遇兰儿屏幕下，转丁宁、再忆诗音苑。知诺重，半生懒。
    天涯浪子声声慢。话情缘、多多保重，莫教泪眼。穷尽风流都抛却，还望啼莺婉转。这不是、自遭天谴？小子没心更没肺，贺新郎、目送新郎远。新甚个！那谁伴！

    抹去双心印。便归来、佛门空遁，千秋无论。非要新郎从头贺，把玩飘萧双鬓。不消说、冤家难顺。凤自求凰凰自断，堕红尘、割碎星星寸。王杰曲，湿书信。
    那由尔等分明衅。出胯下、兜鍪百战，狼烟滚滚。还笑杯杯酬儿女，小子亦聪亦笨。读倦了、诗词雅韵。若按搜搜填此谱，恨古人、未必都灰烬。且说与、我光棍。

    凤阙难居住。即无言、依然脉脉，落红无数。吹散红尘痴儿女，闲看洛神歌舞。困欲醉、夕阳箫鼓。驼背归来颜色老，怕相逢、逃窜潇湘去。前是涧，忍回顾？
    匆匆跌坠寒云雾。便广寒，春秋都冷，要谁留步？犹记泉台双鱼舞，舞乱黛眉无绪。更教赠、万千金缕。不是今生来世诺，转眼间、些子三生许。莫得赋、断肠句。

    盼有鸿鸾信。叠千层、诗书礼乐、寄他香吻。犹笑鸳鸯天仙配，弄个什么不忿？那似尔、依然光棍。若可东风吹遍了、盼江南、每每期时运。乱点谱，不该问。
    浑浑噩噩泉城困。上下班、稀里糊涂，不知愚钝。魂梦痴痴深深陷，若肯相思远近。但幻影、重重无尽。恍惚新郎还是我、一回头、两片寒霜鬓。强赋个、我真笨。

    浮世眉边倦。若依稀、百花仙子，相投青眼。悬目东门无人问，一曲萧萧日晚。蓬莱远、要谁留恋？自是中郎沉醉罢，底千年、没个琴音断。消息绝，怨鸿雁。
    如何金缕吟哦烂。更糊涂、帝京南粤，迷途知返。中有泉城寒霜冷，斜倚破墙败乱。也归去、乘风送暖。可惜鸡鸣犹未醒，似夜深、满目星星窜。忽捉句、只初见。

    蝶羽遥相赠。纵遥天、赠千万阕，也难乘兴。虽把红尘都看破，不管西风夜永。知是我、泉城酩酊。好被东君轻薄了，一回头、落落衰杨剩。君莫舞，杀风景。
    潇湘啼血斯人命。命如何、荒山白雾，败花残梗。更笑年年风摧雨、缘自多情多病。病不死、甚羞魂影。非但天涯歧路隔，怕他生、依旧茕然等。等若个，无人应。

    春帝芳期约。可知谁、不堪影响，欲邀黄鹤。休怯蓬莱千重杳，看我霜天晓角。一阕罢、任由漂泊。不恨东江杨柳折，恨湘兮、没个将来托。遂远逝，芳菲落。
    深宵书卷寻丘壑。乐天闻、酩酊相和，往来京洛。苏子依然劳筋骨，抱月东坡小酌。稼轩语：莫欺轻薄。还是纳兰知我意，贺新郎、三载红尘诺。无趣久，泉城错。

    了却相思累。纵相思、拚成一醉，也无清泪。都道倾城红颜老，不忍重题经岁。那知我、相思无贰。小子此生南粤梦，愿终身、莫教穷途退。君不见，作何辈？
    红尘若倦归无计。况仙子、飘渺不来，尊前遥酹。生死依然劳情绪，原谅千秋相对。对不起、非生非死。只是男儿心易碎，亦黄泉、好把双鱼寄。看惯了，不容易。

    明月遥相忆。转多情、深深天外，东方初白。都笑红尘无知己，那个倾城入笔。闻道是、江南一墨。知我年来终未就，总些儿、指点精诚赤。且看作，忽朝夕。
    强词赋遍还无力。岂不闻、男儿有恨，莫教垂翼。争把长空翻将去，拍碎乌云万亿。不只暂、醉酬乖僻。如若幽兰相思与，纵死生、一并寻踪迹。深圳侧，梦编织。





【摸鱼儿】
    北临窗、万千思绪，共谁百花仙子！清秋萧索风云散，一片寒鸦无贰。凭寄语，保重也，相思苦短埋愁地。忍笔下辛酸，雨中寥落，夜夜破墙倚。
    凝眸罢，回首三生记忆。且书魂梦佳丽。翻云覆雨难如此，恐把鹊桥堆砌。时老矣，南粤往、浑浑噩噩真羞愧。待有日晴空，重拾壮志，脉脉买心醉。

    念当初，几经寒暑，天涯希冀萍水。谁知辗转成眠后，竟是魂销红泪。遂墓志，想自述前缘、不料真安慰！碑前老树，任秋去秋来，低吟浅唱，重续悼亡赋。
    空怀恨，薄幸伊人也似。穷途回首而已。何为风雨摧残絮，有过日斜西退。依旧醉，歌舞事，今生知己他生鬼。穿林打叶，正江北江南，非常欢笑，屏幕两相累。

    夜深深、寒蛩嘹唳，直惊屏幕憔悴。初停新雨红尘梦，欲赋墨兰萧仔。情断矣，只久遁江湖、沉醉空山里。提笔又悲催，但搁置下，无语话生死。
    何妨去，南粤京华小子，恨来齐鲁而已。倾城一笑狼烟起，断是路人清泪。零落几？见说道，吟成老病柔情水。正阒寂相闻，呕哑不再，好剩个题寄。

【浪淘沙】
    冷雨夜来袭，误了花期。狂风阵阵小着迷。天下谁人凭试手，老马长嘶。
    南北复东西，杜宇清啼。为伊病骨赋新词。无奈朝寒春又改，自挂枯枝。

    倚靠车窗前，速度风寒。兴来赋得脑晕眩。不晓他乡谁客我，想是红颜。
    与姊话从前，而后今年。那知明日葬秋山。尽了生平无限好，再道升仙。

    常记少年时，多少酸诗。赠君送友总迟迟。一转而今博客住，遍访尊师。
    但要是充实，莫懒捉虱。松林雅士若相识。却有成千俗礼绊，笑尔无知。

    摇曳晓风前，吹尽阑珊。一池萍碎伴春眠。潇洒归来潇洒去，空谷幽兰。
    莫笑我痴癫，倚遍栏杆。三山五岳一团团。若把倾情都一赋，烟雨红颜。

【解语花】
    莺忙燕舞，草长花飞，依旧春模样。起来方向？回头是，千万空山无恙。湘兮浪荡，笑日日、雕虫思想。所以说，千古眉州，倒转天涯唱。
    算甚么、直怅惘，有风云忽幻，朋侣奔放。对床想像，低吟罢，难得有情专访。何堪向往，寂夜里、伊人偎傍。可以说，千古杭州，醉在西湖上。

    天南地北，万岁千秋，何似飘零雨。一呼吞吐。想尘世，绿遍他朝草木。雕虫也赋。总见得，瞬间迟暮。解语花，彼岸悠然，随意转佛骨。
    不是揶揄自诩，只婵娟难共，庄蝶还去。依依倾诉。仍憔悴，难掩往年风度。魂易断、酒朋诗侣。清楚约，若剩来生，倒换男和女。

    疏灯一盏，几卷新书，斜倚南窗看。雨停风淡，空山里，只些许花艳。芳华难叹，谁在把流年暗换。怎恁多，万绪千愁，写做新词念。
    吟罢眉山呼唤，把酒怀往事，句句莺燕。可惜年半，老槐下，依旧个人萧散。何如不见，长亭外，白虹如贯。算此情，一切随缘，直到红尘倦。

    人间几许，万物风云，知我恩情厚。死生无垢，千般恨，都付斜阳挥手。山林厮守，魂梦此，君家容懋。萍水缘，要待何时，相伴清风袖？
    今下可堪永久？正江南佳丽，齐鲁诗友。缘来须溜，更怀抱，依旧半生时候。才华万亩，些许意，问君知否？如我心，三月春风，岁岁行君寿。

【望海潮】
    奔波劳碌，荆棘风雨，高呼斗酒难挨。松下石跟，亭边草木，依稀老到难猜。常记少年材。斧斫卞和璧，情过蓬莱。好玉蓝田，好山东土，尽托腮。
    思量古往今来。总金鳞啸傲，池水活该。折柳娇春，扑蚊燥夏，干说课业难裁。今也转悠哉。失意还如意，何处徘徊。认取平明醉卧，鸿雁上瑶台。


    月斜霜草，连天风雨，算来只是寻常。憔悴笑容，痴狂旧语，悉将分付沧桑。淤血净回肠，也应疵甚事，煞费思量。那堪浮云，白衣苍狗便天荒。
    自从远客他乡，即征尘落照，破壁荒凉。落落盟鸥，凄凄杜宇，不如解道翱翔。千里送长亭，古今难再唱，凤也求凰。空把无情渭水，日夜赴汪洋。

【念奴娇】
    亲朋离散，校园行如陌，万千羁客。冷眼来瞧某傻蛋，结伴徘徊谁侧？一别无期，断肠莫顾，闽粤归消息。可能也许，此生难再寻觅。
    今下展翅高空，当携仙子，起舞东方白。要我男儿多壮志，老朽重逢天黑。料理身前，孔兄道理，尔汝谁家国？黎民何事，与君深夜闻笛。

    世间风雨，动长空、今古那来人物。自许云山多壮志，走马还当碰壁。屏幕回眸，江河倒转，六月千秋雪。不须长恨，堂堂天下英杰。
    想我廿载新奇，何如冰轮起，一丝而发。也赋神仙尘世里，老却孤灯明灭。岛上桃花，依然作业，纳尽诗兴发。可怜剩与，倚剑横指残月。

    我怀仙子，算千秋万代，风流人物。爱把红尘无事了，做个寒霄宫阙。兰寂空山，梅幽清谷，都奈何高洁。儿郎老大，但凡歌舞相悦。
    谁道陌路桃花，从今逝去，一泣侯门血。会是东风强变化，铜雀春深冰铁。明月残升，老槐枯断，岁岁碑前歇。白头吟罢，近来杯酒皮骨。

【定风波】
    欲把行云握掌中，清溪江水尚匆匆。好月来吟青玉案，黯黯，苏辛味道不君同。
    难舍胶漆情定处，他顾，更言真个白头翁。莫要重提娇小貌，嬉闹，阳台卧室野山风。

    漫步风云碧海寥，常随木叶踏清霄。回首苍茫无旧事，烦恼，甚么不是自逍遥。
    堪比文长颠倒尽，狂草，挥来半世却芭蕉。剩与今人说寂寞，孤傲？一江秋水夜吹箫。


    自以彷徨到处痴，甚么花落也跟随。不见秋风才过去，儿女，昵昵灯下管他谁。
    总是回首离别泪，无贰，昂扬一笑却迟迟。倏尔觉来如梦里，茶几，徐文长在亦铭之。

    每在空间遇可人，梦中亦有别销魂。下月临江添一个，来和，长相厮守沁园春。
    蝶恋花儿堪解语，歌舞，兰陵王子水龙吟。各种词牌都赋尽，伤信，渐行渐远渐无寻。

【扬州慢】
    排队多时，但还遥望，出京总不从容。况空调大小，冷暖有无中。忆年少、倾情到处，野花寒木，幽草闲风。正同学、邀我酣沉，齐啸苍穹。
    五杯下肚，恍然间、潦倒衰翁。恐老死天涯，他生再遇，难记尊容。但向月前歌舞，嫦娥在、整几杯盅？海边寻仙子，年年焦尾匆匆。

    萍水红尘，恍如前世，算来廿载佳人。想风流小子，恨两地青春。要拾起，连枝羽翼，落花流水，千古英魂。待从头，涂染心情，缄笔行吟。
    略微好处，再回眸，依旧风云。但缥缈刘郎，蓬莱远去，辜负双亲。尔汝此生无悔，他生里，共话泉林。晓霜天，今日蚊蝇，来日秋坟。

【雪梅香】
    那知我，临行却道好心情。正桃花人面，合应碌碌营营。闽粤京华不同恨，故乡齐鲁正相迎。待他世，笑语依然，何费输赢。
    倾情，想仙子，一别千重，止止行行。更慕鸿鹄，莫学尔弟浮萍。思念余年谷深浅，寄托来日草枯荣。凭栏事，拟把青春，吩咐长亭。

【临江仙】
    拼死秋风呼啸尽，拳拳怒吼孤鸿。勤王良玉自英雄。栏杆拍碎了，遗恨几人同。
    不见朝阳忽又暮，青山依旧从容。镇边宁远笑袁公。忠魂歌未半，遍地是霓虹。


    万事到秋摇落尽，一鞭直指残阳。小楼昨夜又寒霜。飘萧忽两鬓，无事遣疏狂。
    可笑年年多墓志，强词为赋红妆。收拾病骨葬沧浪。掉头南粤恨，卜个作家乡。

    还把春风吟得醉，蚊蝇笑我疯癫。夜来白发要谁怜。华亭堪就戮，鹤唳几重天。
    有幸临江仙子在，管教月落花残。洛神如若记从前。年年应有恨，梦不到云端。

    梦断今宵风趣起，尊前酬遍豪英。从来岁月总难平。不如都笑笑，但数鬓星星。
    往事追还犹今日，但凡歌舞鹂莺。与君一醉到天明。忽风兼雨下，闲看短长亭。

【点绛唇】
    不顺人言，梦中依旧琼楼舞。好风如许，送我来时路。
    折尽垂杨，只影归何处？黄梅雨，早随飘絮，并入江南去。

    倚剑京华，似松盼尽春归路。何年成就，斗志天涯处。
    灿烂群楼，硬锁诗情住。休回顾，却扬神柱，怒破魂萦树。

    今石龙来，只因靠近君行处。寄身商贾，早就思量许。
    仙子如今，恍若临江舞。黄昏雨，好添凄楚，约略平明去。

    各奔南皋，黄昏叶叶萧萧落。东风偏薄，绿绮声声错。
    怪甚当初，负了相思诺。莫莫莫，莫来黄鹤，与汝琼楼阁。

    趣满今宵，屏前为赋兰儿笑。杰哥曲调，一阕霜天晓。
    不解梦来，道是清辉少。若嬉闹，转身侧帽，小子身边靠。

    更慰英灵，遥觞一泣东方白。崖山落日，千载中华魄。
    十万忠魂，尸骨犹家国。长叹息，山河顿黑，空赋平戎策。

【诉衷情】
    吟诗卧病诉衷情，咫尺却豪英。天涯恍若相会，诀别是平生。
    思绪断，落花行，笑流莺。欺人诗滞，只把青春，吩咐长亭。

    年年酣醉此皮囊，等待尔行殇。诗词题寄多少，吩咐旧鸳鸯。
    魂入梦，恨成霜，凤求凰。来生知己，今世青丝，一碗迷汤。

【江城子】
    微编清曲奏斜阳。电痴狂，气锋芒。绿得秋风，携柳诉衷肠。半载去来春更好，云倚处，费思量。
    屏前昼夜饭前凉。赋千行，弄微霜。机械科学，岂独笑诗唐！会引诗情邀满月，来日也，且方长！

    春来空谷墨兰扬，百花殇，一枝香。风云忽起，吩咐卜家乡。千里迢迢疮满目，收病骨，葬潇湘。
    徒悲今下自痴狂，十年霜，两肩扛。怎知往后，诗酒凤求凰。只盼佛前终不负，仙子恨，似寻常。

    狂风暴雨早来秋。悲连连，恨悠悠。飞光老大，何日盼青眸？仙子蓬莱如有记，题寄我，志难酬。
    冥冥归去弄扁舟。瘴江边，海滩头。依稀白袂，更舞断清流。莫问从前知己事，缘个也，不相谋。


    春风一曲百花香，凤求凰，客他乡。廿载风云，题寄纸飞扬。且把东南西北顾，谁识我，寿无疆。
    年来消息总非常，慕诗唐，赋潇湘。仙子飘飘，都并入沧浪。得意人生还失意，挥手去，笑尘霜。

【苏幕遮】
    赋闲愁，分绿酒。磨透刀锋，斫尽江山瘦。想是从来南北久。怀恨登楼，欲拟诗家手。
    总无聊，折碧柳。遥念天涯，颜色仍依旧？为道疮痍难也受。多少年来，看破寒峰皱。

    度晨昏，辞故土，落落情怀、抱月江南去。草色凄凄天不与，转向泉城、做个飘零雨。
    自春初，来肺腑，多少相思、尽在新郎赋。可惜三番千叠谱，终是无言、保重加餐句。

【水龙吟】
    平生杯酒呼来，文章遍地东流水。黄昏老树，断桥彩燕，古今只此。烟雨迷离，海天平地，可尝还耳？自是魂销尽，也难博得，萍水意、红尘累。
    想尔欧阳明日，再回眸、不知何似？强图一醉，待期千古，莫笑马齿。冷月高升，残星低落，归期归未？唱清浊泾渭，泛舟五湖，女儿萧仔。

    梦中万事皆空，为谁曾到平芜处。红尘事了，情缘料尽，寄身商贾。碌碌余年，庸庸廿载，不堪回顾。纵来生相许，结成知己，此生恨，何时去？
    休把文章细数，且归来、酒酣歌舞。帝京聊赖，江南题寄，寻常儿女。杜宇清啼，鹧鸪飞遍，潇湘云雨。待收拾一切，秋风遥指，依然飘絮。

    此生难耐青春，为谁痴守平生遇。红尘事了，歌行题寄，不如归去。廿载荒唐，半生颓废，用心良苦。算轻狂浪子，漂泊海内，知我者、天涯路。
    莫道仰天长啸，似谪仙、然风度。兰儿想念，空山烟雨，追怀柳絮。一锁泉城，何时深圳，再寻歌舞？奈青春易散，佳人拂袖，梦中相许。

    浮华二载倾情，岂因别恨伤心赋？红笺彩燕，飘蓬细雨，哀鸣老去。梦到江南，那知南粤，空无寻处。只知音未许，宅男剩个，尽落魄、悲情绪。
    要赌寄身商贾，奈何天、又将迟暮。四千里地，恍如前世，无缘尔汝。寂寞泉城，凭栏深圳，杳绝今古。算他生有语，此身难耐，总归黄土。

【何满子】
    壮岁风行天下，老来未减当年。只是春秋难再赋，多情不属江南。沧月如今还剩，箫声四起弓弦。
    指点江山如画，有时飘渺缠绵。一醉天涯同一梦，何如诗酒谪仙。想我平生意气，徘徊夜半栏杆。

    不管西风有恨，还吟新月无情。燕子旧时王谢老，何如归去冥冥。对影阎罗同醉，行歌玉帝都倾。
    好在京华游絮，依然烈日冰清。起舞江南仙子觅，今年也许啼莺。红袖深山寂寂，幽兰空谷盈盈。

【琐窗寒】
    潦倒青春，还如一梦，夜凉生树。归期不再，想必老天也妒。倩何人、奔走告尔，狂风吹落羁縻旅。流水高山意，奈何今夕，恨焉成赋。
    清苦。涂鸦处。对酒绿灯红，暗牵飘絮。江南草木，不是如今风度。想生辰，可笑山雨，东君未醉来复去。剩残骸，指点春秋，日夜逐尘土。

【沁园春】
    屈指算来，意气书生，寥落星辰。念冢中枯骨，天涯浩荡，人间儿女，地角沙尘。不是晴晖，可能皓齿，毕竟都跟死水邻。纵铜铁，桃花和翡翠，索性青春。
    相逢却也销魂。争无奈、来生再此身。仍老槐树下，纵横四海，远山眉外，掩饰殷勤。真假难分，高低不辨，千万开怀莫问津。一杯酒，有东坡坦腹，赤壁风云。


    真是糊涂，到了端阳，屈子不怀。赋沧浪污尔，崖山众鬼，天王一怒，情为谁开。廿载花前，今朝酒下，抵死红尘万古埃。青春事，梦飞光玉宇，仙子蓬莱。
    平生零落知音，算到老飘蓬独个挨。幸佳人北望，帝京南盼，或期一遇，亦可归来。但笑浮萍，更拂绿绮，厌厌从前风月哉。而今后，共阎罗挠耳，佛祖抓腮。

    恍若尘烟，玉宇琼楼，南粤帝京。恨布衣小子，只身幽咽，黑山老魅，彻夜哀鸣。一苇风流，经年漂泊，海内人谁欲我迎？思量久，甚潇潇暮雨，瑟瑟长亭。
    从今莫得痴情，料是也匆忙打起莺。怕诗书读倦，难思往事，栏杆倚遍，杳绝琴筝。千里霜寒，半生梦碎，瘦骨吟哦墓志铭。碑前树，试来无字赋，摇落倾城。

【永遇乐】
    南北东西，初来此地，两袖书卷。遥盼春风，追怀烟雨，总是浮尘散。不知何日，居然寒壁，再也不能青眼。总伤逝，白衣浪子，为何尽输莺燕？
    寻诗枯槁，摘词生硬，洒遍苍茫浩瀚。念我余生，花开彼岸，九转扶霄汉。当年名将，区区草芥，梦里可曾征战？只应恨、人间碌碌，日还向晚。

    如此清宵，英雄佳丽，何不歌舞？四海闲人，红尘浪子，但想平生遇。纳兰饮水，江郎别恨，都付万千风雨。自经年，豪情些许，剩谁夜半知趣？
    门前折柳，山头遥寄，仙子迢递清楚。廿载青春，来年湘竹，啼得潇潇句。梦魂无偶，相思不贰，寂寞江边庙宇。血和泪，寒鸦一片，道天也妒。

【桂枝香】
    糊涂两地，算整日缠绵，鸿鹄还累。何况斜阳正冷，有人憔悴。如今书卷行吟去，趁秋风，依然沉睡。我之怀也，悠哉过往，漫天白纸。
    便想像年华似水，遂绝顶春秋，笑焉无贰。敢把千秋万古，背山还倚。可怜落日愁杀我，尽回眸、江山遗址。不虚昨日，且从今日，灿然清泪。



    飘零老树，背靠起沧桑，悲凉情绪。曾想江南佳丽，错凭风去。故人惭愧初来此，赋新词、倩谁识趣？旧交难忘，知音不赏，岂曰无术！
    欲抛却终身痛苦，怎江海河流，扑面刀斧。夜半朦胧颜色，墨兰归属。十年要悔京华梦，忍回眸、落魄凄楚。莫吟清瘦，怕应有恨，到情深处。

【忆秦娥】
    汀沚恨，春风飘渺秋风趁。秋风趁，年年落叶，化而灰烬。
    颓然佳节欣然韵，猪肠满肚鸡鸭问。鸡鸭问，何如昨夜，感怀帮衬。

    重瞳子，冲冠_目乌江水。乌江水，至今追忆，丈夫如此。
    知音未许虞兮醉，奈何风雨君须记。君须记，一抔净土，夕阳清泪。

    鸳鸯醉，寒云一枕东流水。东流水，千秋万古，不知生死。
    年年为赋红尘累，而今依旧痴情未？痴情未，帝京南粤，相思无贰。

【南乡子】
    依旧为君圆，不是曾经似此眠。忘却风云腾驾雾，拂弦，回首苍茫明月天。
    白日渺如烟，枕过桃花和泪残。恍若年年灯短路，可怜，又是红烛照此间。

【鹧鸪天】
    长恨鹧鸪入夜阑，相依相伴手相牵。颉颃延颈江南盼，眸子酸风自黯然。
    兰报岁，竹凋残，金盘玉露为谁怜。花儿仙子蓬莱远，迎客归来五岳间。

    望断云山第几重，邻家灯火渐朦胧。相思倒是无难事，起舞合应出彩虹。
    来闽粤，访孤鸿，花儿算也恨飘蓬。而今笑话京华去，到底如何天地中。

    阕阕新词为你填，何时深圳觅红颜？生辰三度长长赋，墓志千言句句残。
    歌落魄，曲阑珊，破人如此不应还。还将昨日酬今日，数尽浮云片片寒。

【谒金门】
    闻我寿，应是月明时候。庭水无光竹影扣，几何风满袖。
    魂断孟婆浓厚，一碗三生依旧。何日相逢肝胆斗，对床眸子酒？

    云飞舞，零落一身金缕。昨夜吴刚斫桂树，叮叮惊玉兔。
    好在嫦娥清楚，杯酒难消寒暑。脉脉盈盈忘尔汝，飘飘还日暮。

    对红柬，无计留春一晚。陌路相逢知甚暖，南柯三生短。
    寂寞凭栏鸿雁，不语花儿渐远。要是匆匆来泪眼，但愿终无见。

【长相思】
    闽粤姿，帝京儿，一线云霞何所之，梦魂粉黛眉。
    寄君诗，和侬词，千万心思纵可知，夜来风雨吹。

    谢斯人，醉芳春，一曲梁州酒自醇，莫教老病身。
    觑浮云，卧松根，万古相酬转益亲，纳兰还卜邻。

    笛声知，柳絮垂，一缕春风拂大旗，关山塞马嘶。
    赋游丝，寄新词，尔汝千秋还有谁？夜来颜色衰。

    月儿湾，画桥湾，一霎秋风寥落寒，今宵何处眠？
    百花鲜，百花残，一曲相思长向仙，身心惟墨兰。

【虞美人】
    夜深嘶哑霓虹下，等待谁来嫁。安妮不想只身吟，于是天涯风雨梦春深。
    刘郎远逝幽冥旅，一碗三生许。休歌眸子溅衰兰，狂吼花儿何似眼跟前。

【渔家傲】
    沙哑还歌肝胆碎，更怜齐鲁春风闭。转望京华零落几。归何计？无情最是相思泪。
    寄语行书鸿雁坠，等闲托梦酸眸水。却道江南佳丽醉。千秋逝，人谁待我凌云志！

【菩萨蛮】
    寒烟凄雨愁思绪，帝京寄梦江南去。小子为君歌，魂来说甚么：
    欣然山水丽，当是迷人醉。一日不相思，人谁如我痴？

【唐多令】
    风雨满危楼，有人楼上愁。这些年、算也悠游。万事不惊更不胜，飘摇处，是扁舟。
    南下好从头，淹留还酱油。到而今、落魄啁啾。走马羲和东指日，盗其句，盼青眸。

【踏莎行】
    小令沉迷，古风痴醉，为谁赋得平生累。寻常空谷杳人烟，白云深处相思寄。
    想尔容颜，忆君清泪，年来寂寞空憔悴。江南自有好山川，京华何必淹留死！

    憨傻山翁，痴呆小子，浑如天际斜阳水。相逢诗苑九龙春，竹林约略清秋霁。
    我和君诗，君知我味，来来往往千秋逝。他朝匹马走江南，莫教鸿雁遥遥坠。


【忆江南】
    从头忆，教尔好思量。片刻红颜还未许，三生青眼奈何藏。找到已心凉。
    明朝事，自是梦飞扬。把酒莺啼呼杜宇，赋诗藕断慕鸳鸯。何不在身旁？

【八声甘州】
    赋诗词百首寄江南，望断远山眉。正刘郎默许，东风吟咏，冷月跟随。挥手千山暮雨，一任鸟虫飞。况此炎炎日，汗透柴扉。
    更梦夜深拥被，想凌云仙子，何日能归？算年来落魄，岁岁老花儿。苦行吟、方回佳句，笑纳兰、今下可相思？红尘路，只应陪我，落日斜晖。

    吊残阳百尺立竿头，凭栏盼归鸿。奈花儿不语，红霞难缀，怎表余衷？算把余年南粤，携尔共西东。浑似梦中笑，依旧飘蓬。
    莫要再吟题寄，正红笺烛泪，封锁秋风。回首酸眸子，老掉个英雄。欲漂泊、终身浪迹，绝红尘、山水万千重。兰儿也，他朝相对，生死从容。

【水调歌头】
    风雨甚知己，不带我还京。千山多半削平，放眼尽南溟。谁把层楼倒却，拍碎栏杆无数，斜日下芳汀。起舞且行乐，何问姓和名！
    衣冠老，金樽小，觑啼莺。江南佳句，赢得仙子几多情？只是瑶台依旧，七夕年年如此，垂泪到天明。仗剑行云去，万事一身轻。

【青玉案】
    曾经寄梦京华去，四载后、知何处？日月无光谁可恕？天涯浪子，汉唐歌舞，更赋凌波步。
    孤鸿暴雨微云暮，回首拈来断肠句。今下作何羁縻旅？南柯一梦，潇湘二女，还有家齐鲁。




【满江红】
    好月当头，不信我、迢迢题寄。西风冷，楼高莫倚，忆君清泪。此去江南千万里，明朝遥指蓬莱醉。夜还深、更谁在空间，悲摧耳。
    休买笑，行吟愧。来话语，堪容易。有豺狼当道，不能相比。尔自冰清天下慕，奈何步步东郭履。叹人间、红袖但倾城，生生累。

【瑞鹤仙】
    掷杯呼白发，年近此、剩个人间废物。多情赋冰雪，夜深来何处，丁香花结。如何罪妾，想是时、唯咽泪血。但劳君远去，山黑路长，记得明月。
    廿载飘零日暮，一别京华，梦怀天末。孤身闽粤，寻仙子，老悲切。甚平生自许，瑶台楼阁，谁教箫断半截。要泉边化蝶，儿女渐行渐没。

    风中书咄咄，把前世今生，都成飘忽。屏前梦南粤，想佳人清泪，黄昏时节。如何上阕，仅回首、声声断绝。墨兰春、再度相逢，无语悄然呜咽。
    冰热，悲歌慷慨，竖子英雄，始翻新页。千年悲彻，撷红豆，乞明月。正床前眸子，从容诗赋，夜雨清清澈澈。笑红尘、遁入空门，倩谁子曰！

【兰陵王】
    泪空滴，遥恨千山阻隔。长门赋，差拟相如，武帝昏昏老颜色。多情本误国。足迹，人谁尔侧？相依伴，如此月明，偏是而今尽沉默。
    生生累消得。要两墨归来，孤独无力。擦肩而过行同陌。悲只影深圳，杳无音讯，藏头诗罢白日黑，手机但凄恻。
    收拾，旧相识。送我灞陵桥，南浦伤别。翻将寂寂佳人笔。买醉岂容易？自招魂魄。沉吟何处？枉口舌，记得迪。

【月下笛】
    倚柱题诗，九霄仙子，约相将客。章台细柳，疑是枫霞抹颜色。桥前未有情难尽，月下笛、幽幽血碧。誓今生寻到，空山深处，容悄花白。
    堆积，精诚魄。但老死愚公，转移风水，真真值得？凉风更起天黑。要屏幕剩个肠断，辐射尽、心肝记忆。可笑我、想兰儿，遥寄江南泪滴。

【蝶恋花】
    遍地霓虹装扮鬼。眸子昏沉，泛滥黄泉味。村舍故人今梦里，忽而缥缈江南醉。
    戚戚红颜知己泪。封锁空间，举目栏杆倚。最是莫图安逸事，明朝深圳交游几？

【玉蝴蝶】
    冻坏肚皮肝胆，东方渐晓，燕子堪归。车上行人，更有半数悲摧。到菏泽、长长等待，来巨野、慢慢跟随。好相思，冷云容易，共我描眉。
    诗词，倾城一赋，日高天白，几个空杯。最是平生，路遥山远不闻鸡。要工作、茫茫有恨，耐世间、落落无期。泪休垂，断肠声里，仙子依稀。

【西江月】
    何处诗词千首，空间依旧百篇。学人步履尚艰难，况我天生缺陷。
    要觅瑶池杯酒，重寻仙子容颜。起身赋得碧罗簪，歌舞三生无憾。

【十六字令】
    兰，空谷由来远近间。如何往，告诉鹊桥仙。

    狂，狂到天明猛转凉。休惊问，倚剑在何方。

【满庭芳】
    斜倚床头，乱翻节目，电视多少无聊。手机何奈，屏幕亦萧条。记得空间几许，只此个、南北神交。明朝也，孤身闽粤，把命付同袍。
    芭蕉，应不展，闲云黯黯，暮雨潇潇。纵今下青眸，此恨难消。更待何时一诺，终馀岁、尔汝妖娆。长门赋，也该算尽，金屋肯藏娇？

    思塞才枯，空歌夏夜，欲持红烛惜花。落春无意，细草破青芽。始被十八岁月，消磨尽，斗志年华。天涯处，风骚独立，倚剑笑昏鸦。
    奇葩。野岭外，古今傲气，海内齐家。但有诗仙客，佯醉蒹葭。漫道青春何事，只肯想，共赏烟霞。莫惊遁，人生歧路，敢把嗣宗夸。

【破阵子】
    我爱红颜所有，何云贵贱高低。春雨秋风精魄里，闽粤京华齐鲁儿。湘兮亦也之。
    廿载空如一梦，十年可否双栖？但愿天涯多比翼，不想黄泉老死灰。空山布谷啼。

【霜天晓角】
    徐吟街里，寂寂酸眸子。云是黑天无月，老槐下、常来此。
    倾情邀鬼魅，对床更复醉。小倩抱吾南去，断肠句、平生累。

【凤凰台上忆吹箫】
    拥被无眠，读书更倦，近来多少迷茫。唱杰歌经典，醉舞衣裳。房顶星星点缀，还远处、病入膏肓。黄泉路，平生寂寞，一并沧浪。
    风霜！赌身闽粤，千万里穷途，每每文章。此去何人也，随我癫狂？赢得尘沙飘絮，邀白日、深夜翱翔。凭栏处，花儿空谷，几许柔肠。

【一剪梅】
    若负花儿一场空。才解行舟，又羡孤鸿。痴人梦语怎开怀？声断楼头，更忆娇容。
    颜色年来还有穷。老掉风华，剩个衰翁。从今莫许共蓬莱，仙子青春，小子寒冬。

【莺啼序】
    惺惺却合睡眼，采臣寻到此。正邀饮、魂梦相拥，小倩遗像应是。记前夜、风云变幻，依稀老魅群山吠。又如何，依傍清明，死生无谓。
    十里平湖，岁岁啸傲，赤侠行天意。野林庙，陪尔劈开，乱坟枯骨游戏。马当前、拳拳怒吼，黑妖血、生生撕坠。好教知，邪正求同，怎谈容易！
    扪虱故土，竹下七贤，肯陪我异类？纵不见、墨兰颜色，倩女幽魂，早就相识，只今题寄。词牌赋尽，行云流水，追随南下平生志，莫终年、剩个孤鹰累。相思负了，京华二载青眸，寸心一个佳丽。
    而今车上，毕业离愁，把酒杯代替。算准备、馀生相赠，路远山遥，一别无期，作何归计？长长赋得，花儿难采，平明桥前空折柳，倚危栏、吟首清秋霁。还来劝我加餐，止止行行，断肠小子。

    泉城北风正冷，被霜寒浸白。苏小小，起舞翩翩，笑杀贺老魂魄。若妩媚，潘郎去后，中原几赋倾城色？纵山阴魑魅，萧萧嘹唳双翼。
    想我平生，题寄千百，亦难寻踪迹。愿红叶，指点殷勤，蝶花如何朝夕？拚琼楼、月前强卧，犹松柏、夜深闻笛。醉当涂，为谢佳宾，蛟龙酬得。
    莫偏莫倚，莫傲莫悲，莫把长空赤。书咄咄、中军不再，翻过红尘，魏晋先贤，肯教扪虱？非山非水，非生非死，迢迢风雨无消息。梦帝京，攀折柳条白。恹恹黯黯，毕业更送奴娇，念谁长相勾勒？
    遂成绝世，怅惘迷离，泪别京华客。赴南粤，红颜一墨。那晓黄昏，萍梗残浮，幽幽寂寂。还奔故土，匆匆收拾，依稀辨得烟雨下，有湘兮，陪尔天涯黑。算三生不相逢，难道魂来，悄然无力？

    屏前奈何郁郁，偶知仙子遇。忙日夜，题寄休休，小子说甚儿女。卿莫顾，三千里地，豺狼虎豹翩翩舞。怎西风正紧，劝谁梦中羁旅？
    四载京华，经年南粤，醉怀黄昏雨。犹戚戚，赋尽词牌，直教相思齐鲁。倚危栏、遥天目断，攀死柳、浮云心语。好儿郎，如此仓皇，吟哦金缕。
    莺啼报岁，三月还初，长长凌波赋。此地别、琴音难赏，易水萧萧，鼓瑟鸣筝，尽被寒暑。东江元素，西湖苏子，清明一拜飘飘絮。甚当初，阕阕自题序。空间守护，刷新秒秒分分，依旧消息难睹。
    且归桑梓，高卧山林，笑不谙世故。记辛卯，和诗无趣。月末伤怀，倾国倾城，寂寞鸥鹭。怜今饮水，轻轻弹指，潇潇塞北冰霜冷，十年间，遍地哀狐兔。还应匹马江南，赎命红颜，问伊知否？

【洞仙歌】
    如今毕业，万事三方累。干部升迁必依此。正师前、厌厌心绪眉头，空啮齿、讨得千愁死水。
    顾平云万里、老死天涯，枯木寒鸦要人慰。借问尔跟谁，对月邀欢，瞧屏幕、有人憔悴。但遥指西风马前嘶，小醉酒长吟，与君同味。

【少年游】
    行吟浪子好风光，漫道尔心殇。荒山白雾，败村死柳，何处抹春妆？
    自从那日春归后，墨水似琼浆。书尽双鱼，细缄尺素，天不我斜阳！

【浣溪沙】
    被梦吵醒作欲呕，行人收拾到寒秋，潇潇窗外莫停留。
    底问苍天情不已，怎知人世恨相谋，要谁烧饼在兰州！

    待赋梅花雪后春，遥知不是忆王孙，暗香疏影感皇恩。
    金缕相酬羞涩久，鹊桥题寄寂寥频，浣溪沙里望仙门。

    依旧悲伤泪满身，梦闻白玉欲招臣，那堪辞病老风尘。
    为告长天休帝力，犹奔南粤醉青春，墨兰一赋属何人！

    一笔墨兰不欲眠，清泉一掬艳阳天，一衣带水百花仙。
    小子从来迎客久，山翁是处赋诗先。如何金缕笑开颜。

    吹我腰肢更瘦些，朝朝暮暮走天涯，云何岁岁不回家？
    道是长天非帝力，总来风雨葬寒花，心中念念莫相赊。

【三字令】
    斜日白，画屏微。老相思。肠欲断，雁空飞。笑回峰，愁转车，奈何儿。
    吟百首，赋千词。冷风吹。图一醉，要双栖。倚碑前，眠地下，亦跟随。


【朝中措】
    夜半知了晓吾心，于此唳青春。月黑风高时节，天涯苦自追寻。
    转来梦里，兰儿好处，空谷伊人。那顾平生已倦，还怜寸点情根。

【醉花阴】
    步步轻寻空谷远，来去莺儿啭。夜雨大如钱，倏尔蒙蒙，还把流珠遣。
    蓑衣垂钓寒江莞，一泻幽兰剑。百里但飘香，顷刻中华，煎个双鱼淡。

【高阳台】
    仙子风姿，兰花色彩，一来并卧空山。鹤唳华亭，人生几个春天！匆匆都被浮云卷，剩残红、些许冬眠。再相寻、草木凋零，道路艰难。
    哀哀大雨摧头骨，正他乡抱病，白日凭栏。更念从前，小楼多少清寒。吟诗唱和真闲手，笑东风、误我阿瞒。道华容、过了飞龙，还有红髯？

【潇湘神】
    小子心，小子心。早之闽粤梦知音。往昔悔情多到此，而今垂泪付瑶琴。

【南歌子】
    但卧床头冷，斜看白日行。君且为我笑三声，我亦为君报得一生情。
    困了还须睡，醒来不负卿。要君记取海鸥盟，是我跟前梦里与君倾。

【渔歌子】
    初入公司百事忙，此诗留作百花殇。明不在，夜更长，何时与尔话沧桑！

【忆王孙】
    断肠声里忆花儿，颜色多年风雨吹，不忍回眸遣梦之。泪空垂，从此刘郎不可期。

    骨香饮水育来人，曾赴巫山两片云。劳燕分飞各自春。告先君，小子南来再拜坟。

    明朝君莫问奴谁，与客携壶上翠薇。一曲王孙日月移。莫悲催，不用登临送落晖。

    西园从此尽芳菲，斗紫争红莺燕飞，岁岁年年杨柳垂。更何为？莫把相思老布衣。

【醉太平】
    泉边灌蔬，花间钓鱼。今朝还梦如初，酒分明一壶。
    空山浪徒，田中荷锄。奈何旧苑荒芜，愿年年有余。

【雨霖铃】
    悲催老树，觑斜阳晚，背靠青翠。年年赋个墓志，碑前落落，如何无字？去岁周遭守护，莫言平生累。自幸福，思念魂来，更又飘飘和清泪。
    可怜此刻吟哦却，尽凄凉、一种酸滋味。空间欲访幽谷，奈恨恨、秒杀题寄。其也绝尘，潇洒风中雨中差拟。夜色寂、纵有三生，依旧伤而已。

【卜算子】
    轻染夕阳红，又送征鸿去。夜夜留人好梦来，飘渺知何处？
    名曰墨兰春，家是垂杨絮。寂寞红尘一缕风，旋作黄梅雨。

    奢望享欣欢，到底黄泉路。一事无成鬓两霜，默默萧萧去。
    来世莫相知，依旧吟金缕。若果书生自断休，怎奈秦娥舞。

    寄你四行诗，句句愁滋味。莫道销魂金缕来，依旧愁滋味！
    秋水抱秋山，休再愁滋味。漫道秋风飒飒来，带走愁滋味。

    青眼媚妖娆，白眼青峰绕。飘渺琴音不可寻，一曲渔家傲。
    买醉小蛮腰，执手斜阳照。愁杀红尘次第来，再唱霜天晓。

【生查子】
    思君君可知？南北飘零雨。莫问怎生愁，消息无寻处。
    枕前空赋诗，梦里翩翩舞。如若是他年，依旧听金缕？

    归期难问云，却把缄书寄。梦里遇行人，莫付相思意。
    千年眸子酸，剩个孤鸿累。稍待稼轩来，金缕还容易。

    闲情插鬓鬟，侧卧听金缕。依约少年时，百谱兰花曲。
    而今老大悲，零落还如许。莫赋旧阳关，题寄无寻处。

    唱酬赋晚情，知己归来未？一苇荡中流，大摆词龙尾。
    唱酬邀晚情，知己深山里。网际那相逢，是个风流子。

    孤舟没水乡，一渺烟云堕。空谷觅幽兰，但见花千朵。
    小子总无聊，只把诗词和。留得两行来，魑魅相邀坐。

    念君寄月明，零落千秋死。纵使没将来，笑笑歌而已。
    我笑月无情，总照离人泪。还笑有情深，夜夜藏云里。



【喜迁莺】
    不回顾，日边来。尘世两无猜。何妨起舞梦蓬莱，空谷为君开。
    兴随风，天休问，止止行行还尽。泉城已是锁龙居，尔汝恰如棋。

【后庭花破子】
    人生亦慎思，积年无一题。翻谱难和曲，寻章还赋词。莫相催，寒灰已死，空馀半点痴。

    云笺和泪诗，转顾无字碑。攀折杨柳絮，都成白骨灰。北风吹，零零细雨，残星拂大旗。

    痴狂任意挥，关河老健儿。从此高楼望，云霞一线垂。莫相思，长天只影，夜来横笛吹。

    笑嗔错误枝，小郎潇洒回。南粤风华茂，东江杨柳垂。折枝梅，与君相伴，夜来鸿雁啼。

【鹊桥仙】
    杜鹃啼血，哀猿泣谷，一苇秦娥相忆。莫愁齐鲁老无能，待时裂、天南地北。
    逢人即问，捉词便赋，甚是风高月黑。要君收拾旧皮囊，怕还恨、倾城倾国。

    醉闻朝露，梦吟金缕，尘世浑浑噩噩。依稀风采减当年，把病骨、吹寒画角。
    清啼杜宇，飘摇老树，怪那东君轻薄。如何一曲鹊桥仙，被卧处、风流丘壑。

【相见欢】
    瀚游知向谁边？百花残，为赋倾城、相对又无言。
    月投水，风萦泪，总阑珊。莫道销魂、滋味不如前。


【醉蓬莱】
    酝云霞飞逸，日白天高，萧条山水。坐等佳人，和我蓬莱尾。可笑秋风，吹寒双鬓，脉脉沙尘起。扑面清霜，锁眉椎骨，依稀酸鼻。
    正是吟哦，葬花时节，怎奈凭栏，亦无题寄。肠断征鸿，一任千杯醉。事后翻思，琼楼玉宇，梦里青青翠。大不如前，空怀意气，甚么滋味。

【千秋岁】
    知音遥对，耳畔轻轻睡。魂梦远，清秋霁。风流横万古，潇洒遗千岁。南粤热，帝京冷，要谁同醉？
    为此痴情计，是处知音寄。花彼岸，缘今世。奈何音讯绝，犹恨萧郎逝。三年后，依然齐鲁相思泪？

    笛声轻婉，唱彻诗音苑。杨柳别，秋风散。慕容思赋绮，红袖还知幻。相告语，百花仙子今宵愿：
    南粤经年断，齐鲁三生盼。深圳侧，东江畔。芭蕉烟雨死，肝胆身心倦。终莫得，新郎一曲如初见。

【多丽】
    鬓先斑，自酬过往流年。甚当初，痴情长恨，江南一赋三千。墨兰春、凭添幽咽，可知我、数尽花残。白玉相邀，琼楼起舞，匆匆廿载又奔还。每梦呓、广陵樽下，是否亦悠然？旋东市、古今英杰，莫得阑珊。
    待从头、皮囊收拾，屏前为赋红颜。冷霜天、即将日暮，雁归去、略眼山峦。念念加餐，多多保重，今生眸子算何缘？纵知己，翻将来世，依旧琐窗寒？苍苍色、嶙峋瘦骨，再寄诗篇。






【哨遍】
    欲拟竹林，空尽酒樽，谁识相思意。蝶恋花，望断远山眉，那知秋来遥遥坠。月盈亏，清辉不随颜色，中流摇橹知何似。哀廿载红尘，三生梦魇，都成金缕游戏。看天涯海角北风吹，一任那混沌小子回。已倦中秋，莫再清明，怎堪题寄。
    噫！冰雪寒梅，早赴潇湘逐流水。每念消息绝，枕旁缕缕酸泪。报岁墨兰春，也归空谷，无端剩个孤鹰累。仍老树黄昏，长亭颓败，凄凄幽草堆积。管花前月下到几时，还复与君生死相依。若精魄、古今余几？相知相恋滋味，更待云霞缀。但怜今世黄鹂杜宇，休把可儿唱醉。须知柳絮伴游丝，尽晚春，脉脉相倚。

【玉漏迟】
    相思和泪剪，鸣鸾彩燕，莫投青眼。鸿雁不来，自是红尘还倦。小绿东墙老木，知春尽、几曾留恋？争近远，廊桥魅影，画桥西畔。
    老翁没个诗酬，要小子新郎，待凌霄汉。平步青云，那管纷飞凌乱。只恐侧身南国，送去了、日头将晚。花彼岸，怕不是昭君怨。

    激湍流永济，一觞一咏，总关行止。世事升平，如此天朝欢喜。梦似崖山十万，忠魂去、西风酸鼻。张老弟，莫笑秀夫，无能而已。
    铁骑鞑虏中原，遍尸骨横川，忍知生死。八十年来，到处顽嚣愚昧。走马天南地北，待驱尽、万千魑魅。还恨是，辫子是何滋味！

【浪淘沙慢】
    贺新郎，花前月下，再度呜咽。遥想丹心未灭，三千一赋诀别。管甚是春风从夜发，不知晓、脉脉冰雪。怎见也屏前已无趣，长长步他帖。
    天末，墨兰数次悲彻。总算到江南寻仙子，盼两相笑靥。还赋浪淘沙，先祖英杰。亦趋亦澈。初小题、更把萧郎横列。争恨琴音因情折。雕虫罢、几番冷热。不消得、今宵天地阔。待朝夕、尽了红尘，便说与，魂游彼岸丁香结。

【天仙子】
    寂寞相思如雪乱，拂了一身还堕满。那知光景似前年：小子懒，花儿远，夜夜寒风吹泪眼。
    故把词牌都赋遍，若个人生何处眷？终归深圳觅红颜：杨柳岸，东江畔，更忆纳兰悲画扇。

【戚氏】
    正酣然，斗酒亭畔醉红颜。往昔风流，拚将遍洒晓霜天。孤寒，倚危栏，遥遥满目记从前：寻常小子悲咽，独向杨柳觅残缘。似憨还傻，如痴更笨，细听空谷幽兰。直知音未辨，相思难得，一阕天仙。
    尘下落魄多年。韶华故事，不道只阑珊。荒颓久，此间消息，是处青山。恨无端。暗想陌路，如何半夕，也不成眠。败风败雨，白玉相邀，了却经岁流连。
    脉脉清眸水，不应为我，瞬息潸潸。就怕潇湘乱舞，任天涯海角一团团。月来寂寞泉城，赋诗日暮，日暮行行远。愿半生、深圳无相绊，莫今宵、烟笼婵娟。总忘怀、无尽诗篇，每题寄、过后梦魂牵。说风兼雨，都忙日夜，定要平安。

【花非花】
    更何为？怎何以？小子来，红尘死。来时徒觅百花仙，死后还题南粤未？

【寿楼春】
    伤心原无由。尚屏前切盼，难掩清愁。几片飞花狂乱，笑君沉浮。更笑笑、尊前酬。一梦来、千秋风流。只小子幽幽，兰儿寂寂，无奈总淹留。
    雕虫既，寻青眸。可新郎赋遍，消息还休。最恨诗人无趣，醉归山丘。名利了、风云收。陌路逢、寒梅盟鸥。纵三万深深，来年未知何处留。

【如梦令】
    那顾身心颓废，敲碎键盘酸泪。曾记数年前，对月兴来成对。都睡，都睡，管甚伊人无寐。

【暗香】
    一轮红日，只梦中见得，东西踪迹。满塞乌云，压过黄沙卷天碧。都道东山渐老，尽头是、倾城颜色？可恨哉、已入斯图，瞬息悄无力。
    家国，怎收拾？叹四千里来，折断双翼。夜深忽白，依旧兰儿总相忆？好把三年题寄，并付与、死灰寒壁。若待尔、消息绝，莫如搁笔。
